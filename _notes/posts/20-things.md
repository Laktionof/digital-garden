---
title: 20 речей, які я зрозумів за 20 років
permalink: /posts/20-things
---

%%
1. [[20-things#1 Ваші проблеми нікому не потрібні| Ваші проблеми нікому не потрібні]]
2. [[20-things#2 Забийте на незнайомців|Забийте на незнайомців]]
3. [[20-things#3 Не бійтесь відрізнятись|Не бійтесь відрізнятись]]
4. [[20-things#4 Не копіюйте чужий образ а створіть власний|Не копіюйте чужий образ, а створіть власний]]
5. [[20-things#5 Вас формує ваше оточення|Вас формує ваше оточення]]
6. [[20-things#6 Книги - найефективніше джерело інформації|Книги - найефективніше джерело інформації]]
7. [[20-things#7 Не заводьте собі шкідливих звичок|Не заводьте собі шкідливих звичок]]
8. [[20-things#8 Виробіть бодай який-небудь розклад|Виробіть бодай який-небудь розклад]]
9. [[20-things#9 Кохання це найважчий наркотик|Кохання це найважчий наркотик]]
10. [[20-things#10 Ви зобов'язані помилятись|Ви зобов'язані помилятись]]
11. [[20-things#11 В цьому світі повно людей які вам не подобаються|В цьому світі повно людей, які вам не подобаються]]
12. [[20-things#12 Вас будуть багато ображати|Вас будуть багато ображати]]
13. [[20-things#13 Грубі люди - нещасні|Грубі люди - нещасні]]
14. [[20-things#14 Не розкидуйтесь своїм часом|Не розкидуйтесь своїм часом]]
15. [[20-things#15 Всім необхідний особистий простір|Всім необхідний особистий простір]]
16. [[20-things#16 Не мовчіть|Не мовчіть]]
17. [[20-things#17 Будьте прямолінійні|Будьте прямолінійні]]
18. [[20-things#18 Не бійтесь проявляти свої почуття|Не бійтесь проявляти свої почуття]]
19. [[20-things#19 Ми живемо емоціями|Ми живемо емоціями]]
20. [[20-things#20 Постарайтесь не просрати це життя|Постарайтесь не просрати це життя]]
%%

## 1. Ваші проблеми нікому не потрібні
Ваші друзі, сім'я, друга половинка, та й взагалі всі люди можуть вас морально підтримувати і допомагати коли вам погано лише певну кількість часу. **Кожна людина має власний обмежений об'єм негативу, який вона може переварити.**

Якщо ви поплачете другу в плече, він вас заспокоїть, вам стане краще. У вас був надлишок негативу, ваш друг забрав трохи, і вам стало легше. Це нормально отак звертатись по допомогу до інших, але у всього є свої межі. У вас можуть бути дійсно важливі проблеми і важкий моральний стан, але якщо ваш друг прийматиме занадто багато вашого негативу, то його психіка буде автоматично блокувати це, і ваш друг буде більше не в змозі вам допомогти. 

Найпростіше рішення - плакати різним людям, щоб рівномірно розподіляти на них навантаження. Але зазвичай у нас не так багато настільки близьких друзів, яким ми б могли звернутись в морально важкий період. Скільки? 2? 3? 5? Все одно мало. Якщо ви будете на постійній основі ділитись своїми проблемами з іншими людьми, то дуже швидко задовбаєте їх, і до всього негативу ще додасться конфлікт з другом: він може вас звинувачувати в тому, що ви скигля, а ви його - у небажанні допомогти.

**Старайтесь не навантажувати інших своїми проблеми.**

## 2. Забийте на незнайомців
Незачісане волосся, різкий розворот на 180°, дивний набір покупок - ви самі дуже часто звертаєте увагу на такі речі в незнайомцях? Ні. Так само й інші люди не звертають увагу на ваші проколи. А якщо звернули, то що подумають? Вас можуть вважати тупим, дивним, будь-яким - але хіба вам це так важливо? **Думки в головах інших людей ніяк не впливають на ваше життя.** Не задурюйте собі голову такими непотрібними речами.

Змоделюємо іншу ситуацію. Припустимо, ви художник, і виставляєте свої картини в Інтернеті. І тут якийсь диванний мистецтвознавець пише, що ваша картина відстій. Окей, не сподобалась, це нормально, у всіх різні смаки. Як на вас вплинула думка цієх людини? Ви відчуваєте себе поганим художником, і хочете змінитись? Розвиватись це добре, але заради чого? Заради якогось незнайомого мужика з Інтернету? Воно того точно не варте. **Не витрачайте себе на кого попало.**

Інша справа, якщо мова про близьких людей, які вам важливі, і думка яких вам важлива. Але будьте уважні, щоб вони не піклувались про думку оточення. Якщо ваша друга половинка каже, що ваша непопрасована футболка її дратує, то **є сенс прикласти зусилля заради близької людини**. Але якщо вона просить попрасувати футболку тільки для того, щоб люди навколо не вважали вас неохайним - то тут ви знов будете старатись заради якихось незнайомих людей. 

Іноді вас можуть засуджувати вголос, як-от коментарі в Інтернеті. Але пам'ятайте, що
1. **У всіх різні точки зору, смаки, неможливо задовільнити їх усі**, та й нема сенсу
2. Точка зору іншої людини ніяк на вас не впливає
3. Якщо вам щось говорить багато людей, то тут варто задуматись. Вони не обов'язково праві, але варто просто уважніше придивитись до себе. Можливо, ви дійсно смердячий бомж. Краще спитайте у близьких.

## 3. Не бійтесь відрізнятись
Не робіть щось тільки тому, що так роблять всі. Ви - не всі. Ви - це ви. І ви не зобов'язані відповідати чиїмось нормам, стандартам, переконанням. Якщо ви впевнені в своєму шляху - йдіть і не слухайте інших (див. п. №2) Більшість людей - нещасливі. **Якщо ви хочете бути як усі, то ви хочете бути нещасливим.**

Не можу не згадати популярне питання: якби б всі стрибали з мосту, ти теж стрибнеш? Комусь цей приклад здається занадто абсурдним, але подивіться на реальність: чому підлітки починають пити і курити? Правильно, бо так роблять інші. Школяр хоче бути "як всі", хоче бути "нормальним", і теж заводить такі погані звички. У мене вистачило мізків цього не робити (див п. №7). Мої однолітки вживають алкоголь, але я категорично ні. Мені насрати, що про мене подумають (див. п. №2) - що я "нудний" бо не п'ю навіть в компанії, чи то я "мамин синочок" (хоча моя сім'я неодноразово пропонувала "хоча б трошечки"). Мені насрати, це моя позиція, це я такий. **Тільки ви вирішуєте, ким вам бути і що робити, а не оточення.**

**Великі люди стали великими саме тому, що не намагались бути "як усі"**. Однокласники Ілона Маска не розуміли, чому він так багато читає і копирсається з комп'ютерами, і через це ображали його (див п. №11). Чи зміг би Ілон стати мільярдером, граючи в хованки, а не сидячи в бібліотеці? Звісно ні. От і ви не станете щасливим, якщо будете постійно брати приклад з усіх навколо.

> Будьте самим собою! Немає жодного сенсу переживати через те, що ви не схожі на інших.
> 
> <p align="right"><a href="books/the-quick-and-easy-way-to-effective-speaking"><i>"Повний курс навчання прийомам спілкування"<br>Дейл Карнегі</i></a></p>
<p></p>
> Немає у світі вище щастя, ніж бути самим собою, нікому не наслідуючи і ні з ким себе не порівнюючи.
> 
> <p align="right"><a href="books/the-quick-and-easy-way-to-effective-speaking"><i>"Повний курс навчання прийомам спілкування"<br>Дейл Карнегі</i></a></p>

## 4. Не копіюйте чужий образ, а створіть власний
Це класно, коли ви захоплюєтесь якимись людьми, наприклад, тим ж Ілоном Маском. Ви можете хотіти стати теж успішним, тому берете його за приклад. Ви починаєте читати, цікавитесь космічною сферою, публікуєте фігню в Твіттері. Перші два пункти, напевно, зроблять з вас крутого інженера, але третій навряд зробить вас жартівником і цікавою особистістю. Різниця в тому, що Ілон поводиться так, як поводиться, тому що це він, його характер, його стиль. У вас же свій характер і свій стиль. Ви можете з певними зусиллями імітувати частину чужого образу, але ніколи не станете точно таким же. **Копіювати чужий образ дуже важко, а формувати і підтримувати свій - набагато легше.** Всі люди, будь то бізнесмени, ведучі телешоу, блоґери, просто ваші знайомі мають свій унікальний образ не тому, що взяли його у іншої людини. Вони взяли себе, свої позитивні якості, і живуть собою. **Робіть з себе себе, а не когось іншого.**

## 5. Вас формує ваше оточення
Хочете ви цього, чи ні, але люди, з якими ви спілкуєтесь, впливають на вас. **Коли в вашій компанії постійно говорять про щось, ви теж будете про це говорити, а потім і робити**. Після проведення часу в колі клубних гуляк ви, імовірно, теж поїдете тусити, бухати і сношатись з випадковими особистостями. Та якщо ваші друзі постійно говорять про книжки (див. п. №6; вибачте, що у мене приклади постійно побудовані на алкоголі та літературі), то ви теж рано чи пізно почнете читати і набиратись знань. Так і працює прислів'я - **Скажи мені, хто твій друг, і я скажу, хто ти.**

Ви самі знаєте, що вам подобається, а що ні (див. п. №3). **Якщо вам не подобається компанія - покиньте її.** Вас можуть цькувати за таке рішення (див. п. №2, №12), але в такому разі ці люди вам тим більше не потрібні. Знайдіть собі компанію зі спільними інтересами чи тими, які б ви хотіли розвинути в собі. Благо, Інтернет сьогодні це максимально спростив.

> Якщо ви спілкуєтесь з п'ятьма мільйонерами, то станете шостим. Якщо спілкуєтеся з п'ятьма жебраками, станете шостим.
> 
<p align="right"><i>"Відповідь. Перевірена методика досягнення недосяжного"<br>Алан Піз, Барбара Піз</i></p>

## 6. Книги - найефективніше джерело інформації
Як бачите, в цьому дописі дуже багато взято з [[books|книг]]. Якщо ви хочете чомусь навчитись, покращити свої знання в певній області, то найкращий інструмент для цього - книги. Ви можете, звичайно, дивитись ролики на YouTube, підписатись на тематичні Telegram-канали, це вас навчить чомусь, але не так ефективно. **В книжкаах інформації більше, вона детальніша, більше пояснень і прикладів.** В той же час, наприклад, дивитись відео - повільно, бо швидкість читання у людей завжди більша за швидкість мовлення диктора.

Текстові або аудіокниги - ваш вибір. Але розраховуйте, що на аудіо піде більше часу. Особисто я читаю лише текстові.

Насправді в книжках важливе не кожне написане слово. Головна думка усього абзацу чи розділу може бути вміщена в 1 речення. Але:
1. Прочитання всього розділу закріпить розуміння, а так, і запам'ятовування, цього 1 речення.
2. Оскільки наш мозок любить забувати інформацію і залишати лише шматочок, то чим більше ви прочитаєте, тим більше у вас залишиться в голові.
3. Хтось може збирати головні думки і робити стислий вміст, як-от я бачив "Книга за 30 хвилин" на YouTube. Але оскільки ці думки не підкріплені сотнею сторінок, ви їх не зрозумієте в повному обсязі й швидко забудете. То ж такий формат підходить лише для ознайомлення, аби потім прочитати повністю. **Читайте книгу повністю, а не стислий вміст.**

Але **робіть свій стислий вміст книги**. Обирайте те, що ви вважаєте найголовнішим, і виписуйте. Не обов'язково прямо цитувати, можна і треба записувати своїми словами. Так ці найголовніші моменти краще відіб'ються у вашій пам'яті, та й через час, коли ви трошки підзабудете, то зможете звернутись до своїх записів і пригадати. Я так роблю з [[books|книжками]], які читаю. Та що там, я навіть в цьому дописі виділяю головні думки.

## 7. Не заводьте собі шкідливих звичок
Сюди відносяться алкоголь, цигарки, айкоси-шмайкоси, трава, важкі наркотики. **Якщо ви не завели собі поганих звичок - не заводьте** (див. п. №3). Це порада в першу чергу для школярів. Ви не знаєте, як ваш організм відреагує, і яка саме шкода буде. Особисто я за собою помітив звичку постійно щось тащити в рот, тримати в зубах. Тому впевнений, що швидко звикну до цигарок і буду багато палити.

Звичайно, ви можете контролювати свої звички і дозволити собі випити келих вина ввечері, якщо хочете. Але будьте обережні, бо зазвичай **погані звички керують вами, а не ви ними**. Курці часто кажуть: "Я можу кинути коли завгодно, але не хочу". Це брехня. Людина наркоман. Її підсвідомість вимагає дози, а не свідомість.

## 8. Виробіть бодай який-небудь розклад
Ви не зобов'язані розписувати своє життя похвилинно. Просто майте якийсь план, що будете робити протягом дня чи тижня.

Особисто я рекомендую **завжди прокидатись в один і той самий час**. Навіть на вихідних. Так ваш організм увійде в ритм і ви швидко відчуєте себе краще. Якщо ви постійно торгуєтесь: "ще 5 хвилиночок", домовтесь самі з собою - спочатку ви прокидаєтесь, застилаєте ліжко, перевдягаєтесь, вмиваєтесь, а потім, якщо хочеться, лягаєте спати знов. Така проста активність і початок дня розтормошить ваш сонний мозок, і бажання поспати сильно зменшиться.

Якщо у вас є якісь задачі, наприклад, ви, як і я, студент, буде плюсом, якщо ви їх всі десь зафіксуєте. На папері, в календарі, в замітках - де вам зручно. Щоб не тримати все в голові. Так вам буде набагато легше виконувати всю роботу, навіть якщо ви ваш графік не жорсткий: "З 9 по 11 я пишу есе з англійської, потім перерва 30 хвилин на обід, потім 2 години розв'язую задачі з математики...", а гнучкий, то з установленими дедлайнами гнути його буде легше, зручніше, та й сміливіше. 

## 9. Кохання це найважчий наркотик
Звучить максимально банально, але що поробиш. **Кохання викликає в мозку ті самі реакції, що і героїн.** Від цього ніхто не застрахований. Та я не буду вам рекомендувати нікого не любити. 

**Кохання може як зруйнувати ваше життя, так і стати найкращим, що ви коли-небудь відчували.** Самогубство, сім'я, сварки, щастя, насилля, радість, сльози - це все можливі наслідки. **Кохання настільки сильний і неминучий наркотик, що ви зобов'язані його опанувати.** Старайтесь не впадати в крайнощі - "Він мене не любить, моє життя нічого не варте, піду стрибну з даху", "Ми з нею познайомились лише вчора, але я вже готовий на ній одружитись". **Ви повинні контролювати свої емоції, а не вони вас.** В певних рамках, звичайно.

Все, більше нічого не скажу, далі давайте якось самі. Можете подивитись це 20-хвилинне [відео](https://youtu.be/IwErD-pxlGQ) на YouTube.

## 10. Ви зобов'язані помилятись
> Дурень вчиться на власних помилках. Розумний вчиться на помилках інших. Геній вчиться на помилках тих, кому дає поради.

Забудьте це лайно. Так при кожній невдачі ви вважатимете себе дурнем. **Не бійтесь робити помилки, бійтесь нічого не робити.** Інакше просто неможливо. Робіть сміливіші вчинки.

**Вчитись на власних помилках ефективніше, ніж на чужих, бо так окрім теорії ви отримуєте ще і практику.** Але іноді теорії достатньо. Наприклад, не варто робити помилку у вигляді вживання наркотиків, аби на практиці переконатись, що вони шкодять (див. п. №7).

Якщо ви дієте, то можливих результатів два: успіх або невдача. Але зауважте, що **відсутність невдачі не завжди означає успіх**. 

Давайте розберемось. Як можна уникнути негативного результату? Тут два варіанти:
- Досягти позитивного результату - щось робити, прикладати зусилля, ресурси, ризикувати, і з якоюсь ймовірністю досягти цілі, і з якоюсь ймовірністю (як правило, більшою) - зазнати невдачі.
- Нічого не робити, і гарантовано ні в чому не помилитись.

Як думаєте, що з цього легше, і що мозок підсвідомо обере? Звичайно, варіант нічого не робити. Насправді, іноді це має сенс. **Нічого не робити можна лише коли ви ризикуєте багато втратити**.

Приклад 1: ви хочете виконати небезпечний акробатичний трюк
- Маємо: відсутність фізичної підготовки.
- Позитивний результат: ви крутий чувак, крутанули сальтуху.
- Негативний результат: ви зламали шию і померли.
- Висновок: ризики великих втрат занадто високі. Прийнято рішення нічого не робити.

Як бачите, нічого не робити можна і варто, але не на постійній основі. Ви можете під час бігу зупинятись на складних етапах, щоб потім не стало гірше, але якщо ви весь час будете стояти на старті, то так нікуди і не добіжете.

А якщо треба щось зробити? **Якщо ситуація дозволяє регулювати ймовірні втрати - мінімізуйте їх**.

Приклад 2: ви хочете навчитись торгувати криптовалютою
- Маємо: відсутність підготовки, досвіду і знань.
- Позитивний результат: ви стаєте багатієм.
- Негативний результат: ви втрачаєте всі свої гроші.

Але чому одразу всі гроші? Ви самі обираєте, чим ризикувати. Створіть низький ризик - вкладіть суму, яку не жалко. Так, у випадку невдачі ви багато не втратите. **Якщо втрачати нічого, або можливі втрати непомірно менші за успіх - сміливо робіть.** Якщо ви опануєте цю стратегію - то досягнете багато чого.

## 11. В цьому світі повно людей, які вам не подобаються
На цій голубій кульці топчеться 8 мільярдів людей, і всі вони геть різні. Колір шкіри, орієнтація, світогляд, релігія, філософія - все це у нас різне. Круто, якщо ви знайшли однодумців. Але якщо хтось геть не вписується у ваші норми, наприклад, вірить в іншого бога або весь забитий татухами, не висловлюйте свій негатив. Це абсолютно нормально, коли вам в людях не подобаються якісь речі: музикальні смаки, стиль одягу. Пам'ятаєте пункт №3 і №4? Ось ці люди чимось відрізняються від вас. Не будьте шкільним забіякою, **не ображайте людей тільки тому, що вони інакші**. Прийміть факт наявності не таких, як ви. Будьте толерантні. Бо інакше ризикуєте стати тим, про кого я розповім в наступному пункті №12.

## 12. Вас будуть багато ображати

> Вас будуть критикувати завжди, що б ви не робили.
> 
> <p align="right"><a href="books/the-quick-and-easy-way-to-effective-speaking"><i>"Повний курс навчання прийомам спілкування"<br>Дейл Карнегі</i></a></p>

По причинам і без них. За те, що ви відрізняєтесь (див. п. №3), маєте невдачі чи успіх (див. п. №10), щасливі чи ні - **завжди знайдуться ті, хто буде вас ображати**. Ви лише повинні зрозуміти, чому люди це роблять - це заздрість, бажання самоствердитись, необхідність вилити негатив. Але **не відповідайте на образу образою - так ви впадете до рівня опонента і тільки погіршете ситуацію.** Звісно, іноді ви можете майстерно використати свою ерудованість та почуття гумору і заткнути рота кривднику, але це трапляється вкрай рідко (найчастіше - в американських серіалах про підлітків).

**Постарайтесь зрозуміти причини негативу у вашу сторону.** Це може бути:
- Ваша інакшість - див. пункти №3 і №5
- Заздрість - значить, ви все робите правильно. Не доводьте це співрозмовнику, а просто йдіть далі. **Якщо вас ображають через заздрість, найкраща відповідь - досягти успіху.** Ваш кривдник просто обісреться.

> Несправедлива критика часто є не що інше, як прихований комплімент.
> 
> <p align="right"><a href="books/the-quick-and-easy-way-to-effective-speaking"><i>"Повний курс навчання прийомам спілкування"<br>Дейл Карнегі</i></a></p>

- Бажання самоствердитись - див. наступний пункт №13

Причини можуть бути й інші. Наприклад, ви колись ненароком образили людину, і вона зараз відповідає. В таких випадках вже треба копати глибше і розв'язувати корінь проблеми. В цьому вам допоможуть [[books|книги]] (див п. №6), а особливо [[difficult-conversations|"Складні розмови"]].

## 13. Грубі люди - нещасні
Деякі нещасні люди бояться виглядати слабкими, тому намагаються показати свою силу, ображаючи інших людей. **Коли вас хтось безпричинно принижує, знайте - ця людина нещасна.** Нехай її слова будуть скільки завгодно несправедливими, неприємними, та не відповідайте тим самим.

> Скажи мені, як ти самостверджуєшся, і я скажу, хто ти
> 
> <p align="right"><a href="books/how-to-win-friends-and-influence-people"><i>"Як завойовувати друзів та впливати на людей"<br>Дейл Карнегі</i></a></p>

## 14. Не розкидуйтесь своїм часом
Ігноруйте ідіотів. Це люди з пунктів №12 і №13, а також просто ті, хто вас дратує. Якщо вас дражнять, провокують, бісять - не витрачайте свій час на цих людей.

У мене раніше була звичка миттєво відповідати на всі повідомлення в Телеграм. З одного боку це добре, а з іншого - я постійно відволікався на купу дурних питань, які мені дехто задвав (вибачте). Тому тепер я перед тим, як відповісти, звішую, що важливіше - справа, якою я зайнятий на даний момент часу, чи отримане повідомлення. Найчастіше мені доводиться відкласти бесіду і повернутись до неї лише через деякий час. Цінуйте свій час. **Не всі люди однаково варті вашої уваги.**

## 15. Всім необхідний особистий простір
Особистий простір - це індивідуальні норми кожної людини щодо дозволеності втручатись в ті чи інші сфери свого та чужого життя. Прикладами можуть бути:
- речі
- фізична територія
- теми розмов

В одних дюдей особистий простір вузький - дозволена більша свобода дій щодо пунктів в попередньому абзаці. У декого ширший - існує більше чітких меж. **Не можна жорстко судити рамки особистого простору - вони у всіх різні і визначається нашим характером** (див. п. №3, №11).

Якщо брати мене, то я дуже ціную ці рамки: не заглядаю в чужі екрани телефонів і не люблю, коли витріщаються на мої; не люблю, коли хтось чіпає мої речі, і стараюсь не чіпати чужі тощо. Мені трохи незручно коли, наприклад, мене просять зайти в чужу кімнату, покопирстатись і знайти щось в ящику. Якби б таке хтось робив в мою сторону, мені було б як мінімум неприємно, бо мій ящик це мій ящик, ваш ящик це ваш ящик. Якось так.

В той же час, у інших людей все може бути інакше - вони не проти, якщо хтось, не без дозволу, звісно, буде користуватись їхніми особистими речами, виконувати замість них деякі дії. Наприклад, раніше, коли моїй мамі дзвонив хтось з родичів, при неможливості відповісти самій, вона просила мене взяти слухавку. Але я принципово цього не робив, бо за моїми розуміннями це чужий особистий простір - телефонують не мені не на мій телефон, то ж і відповідати маю не я.

**Ви маєте розуміти особисті рамки інших і показувати їм свої, бо інакше конфлікти неминучі.** Коли хтось вторгається на вашу територію - ввічливо дайте про це знати. І коли вас просять зайти на свою - повідомте, що вам це робити некомфортно. Особливо це важливо у довгострокових відносинах з людьми - ви ж не хочете постійних конфліктів через одну й ту саму причину. 

## 16. Не мовчіть
Оскільки серед людей нерідко виникають непорозуміння (наприклад, як в п. №15), їх варто навчитись вирішувати. Зробити це можливо, тільки якщо говорити. **Замовчування проблем не вирішує їх, а лише погіршує.**

Це стосується в першу чергу довготривалих стосунків, коли конфлікти неминучі. **Ви можете, звичайно, ігнорувати проблеми, але лише до певного моменту**, коли накопичиться критична маса і ваші взаємини ніби вибухунть. Але це також стосується й інших випадків. Наприклад, вусатий дід сидить на троні 27 років і фальсифікував вибори - не мовчіть, ввічливо попросіть його піти.

## 17. Будьте прямолінійні
Цей пункт можна вважати продовженням п. №16. Коли ви говорите про складні речі (а вирішення проблем в стосунках це доволі складно), кажіть про них прямо, все як є. **Ваш співрозмовник не вміє читати думки і не може завжди про все здогадуватись.** Особисто я неоднократно ставав свідком і навіть учасником ситуацій, коли відсутніть прямої мови про питання, яке непокоять, не вирішувала проблему, а лише додавала складнощів.

Звичайно, я не можу повністю розкрити тему в декількох рядках, тому краще порекомендую одну зі своїх найулюбленіших [[books|книжок]] (див п. №6), яку вже згадував в п. №12 - [[difficult-conversations|"Складні розмови. Як говорити про те, що хвилює найбільше"]].

## 18. Не бійтесь проявляти свої почуття
В попередні пунктах (див. п. №1, №9) я казав, що варто контролювати свої емоції, але в певний рамках.

> Заперечуючи наявність емоцій, ми сподіваємось уникнути їхніх наслідків.
> <p align="right"><a href="books/difficult-conversations"><i>"Складні розмови. Як обговорювати те, що хвилює найбільше"<br>Дуґлас Стоун, Брюс Петтон, Шейла Гін</i></a></p>
<p></p>
> Невисловлені почуття можуть несподівано спалахнути під час розмови.
> <p align="right"><a href="books/difficult-conversations"><i>"Складні розмови. Як обговорювати те, що хвилює найбільше"<br>Дуґлас Стоун, Брюс Петтон, Шейла Гін</i></a></p>
<p></p>
> Сприймайте всі свої почуття як нормальні та природні.
> <p align="right"><a href="books/difficult-conversations"><i>"Складні розмови. Як обговорювати те, що хвилює найбільше"<br>Дуґлас Стоун, Брюс Петтон, Шейла Гін</i></a></p>

## 19. Ми живемо емоціями
В продовження попереднього пункту №18 хочу сказати, що все наше життя вимірюється емоціями, це свого роду валюта, якою нас винагороджує життя. **Ціль всього, що ми робимо - отримати позитивні емоції та не отримати негативні.** Комусь щастя приносять матеріальні блага - такі люди будують бізнес. Хтось щасливий, коли щасливі інші - це альтруїстичні волонтери. Хтось може радіти велосипеду, а хтось - плакати в своїй Феррарі. 

Друзі, сварки, їжа, насилля, розваги, бідність, кохання - це різні речі, які різним людям приносять різні емоції. Ґрунтуючись на цьому, люди будують свої принципи, мораль і сенс життя. 

## 20. Постарайтесь не просрати це життя
Хто б що не говорив, але воно у нас одне. І подумайте про те, як ви його проводите.

Я колись побачив таймлапс, де показується, як відеоблоґер Куплінов змінювався від самого початку своїх ігрових відео, і до сьогодення. Я його не суджу, але просто уявити собі - людина все своє життя витратила на комп'ютерні ігри. Я б так не зміг. Або якийсь робітник на заводі - десятки років пахає і ледь-ледь живе. На що він витратив своє життя? Що яскравого і цікавого можна згадати?

Хтось спивається, хтось подорожує, хтось вмирає на війні, хтось лікує тварин, хтось живе і любить своє життя, а хтось просто існує від народження до гробу. Обирайте, ким вам бути.

> Як іскра ще в тобі горить  
> 
> І згаснути не вспіла, —  
> 
> Гори! Життя — єдина мить,  
> 
> Для смерті ж — вічність ціла.
<p align="right"><a href="https://www.ukrlib.com.ua/books/printit.php?tid=848"><i>"Чари ночі"<br>Олександр Олесь</i></a></p>